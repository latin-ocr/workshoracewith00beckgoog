 

mla· 1. xpm. vn*

“ Non invisa feres pueris munuscula parvis.”

‘⁶ Tam teneor dono, quam si dimittar onustus.”

“ Ut libet; haec porcis hodie comedenda relinques-’'
Prodigus et stultus donat quae spernit et odit 3
Haec seges ingratos tulit et feret omnibus annis.
'Vir bonus et sapiens dignis ait esse paratus,

Nec tamen ignorat quid distent aera lupinis:
Dignum praestabo me etiam pro laude merentis.
Quodsi me noles usquam discedere, reddes

Forte latus, nigros angusta fronte capillos,
Reddes dulce loqui, reddes ridere decorum et
Inter vina fugam Cinarae maerere protervae.
Forte per augustam tenuis vulpecula rimam
Repserat iu cumeram frumenti, pastaque rursus
Ire foras pleno tendebat corpore frustra3

Cui mustela procul, “ Si vis,” ait, ‘⁴ effugere istinc,
Macra cavum repetes artum quem macra subisti.’'
Hac ego si compellor imagine cuncta resigno;
Nec somnum plebis laudo satur altilium, nec

Otia divitiis Arabum liberrima muto.

Saepe verecundum laudasti, rexque paterque
Audisti coram, nec verbo parcius absens ε

Inspice si possum donata reponere laetus,

Haud male TelemachuS, proles patientis Ulixei:

“ Non est aptus equis Ithace loona, ut neque planis
Porrectus spatiis nec multae prodigus herbae;
Atride, magis apta tibi tua dona relinquam.”
Parvum parva decent; mihi jam non regia Roma,
Sed vacuum Tibur placet aut imbelle Tarentum.
Strenuus et fortis causisque Philippus agendis
Clarus ab officiis octavam circiter horam

Dum redit, atque Foro nimium distare Carinas

J am grandis natu queritur, conspexit, ιιι aiunt,
Adrasum quendam vacua tonsoris in umbra
Cultello proprios purgantem leuiter ungues.

“ Demetri,’' - puer hic non laeve jussa Philippi

Accipiebat -- “abi, quaere et refer, unde domo, quis.

Cujus fortunae, quo sit patre quove patrono.”
It, redit et narrat, Volteium nomine Menam,
Praeconem, tenui censu, sine crimine, notum

191

⁴0 ,

