 

ms. 1. sn. x. 151

Scriptum, neque te ut miretur turba labores,
Contentus paucis lectoribus, An tua demens
Vilibus in ludis dictari carmina malis? 75
N on ego: nam satis est equitem mihi plaudete, ut audax
contemtis aliis explosa Arbuscula dixit.
Men moveat cimex Pantilius, aut cruciet quod
Vellicet absentem Demetrius, aut quod ineptus

’ Fannius Hermogenis laedat conviva Tigelli? ω
Plotius et Varius, Maecenas Virgiliusque‚
Valgius et probet haec Octavius optimus atque
Fuscus, et haec utinam Viscorum laudet uterque!
Ambitione relegata te dicere possum,
Pollio, te, Messala, tuo cum fratre, simulque ’ ω’ ’
Vos, Bibuli et Servi, simul his te, candide Furni,
Complures alios, doctos ego quos et amicos
Prudens praetereo ; quibus haec, sint qualiacunque,
Arridere velim, doliturus si placeant spe
Deterius nostra. Demetri, teque, Tigelli, ςιο
Discipularum inter jubeo plorare cathedras.
1, puer, atque meo citus haec subscribe libello.

