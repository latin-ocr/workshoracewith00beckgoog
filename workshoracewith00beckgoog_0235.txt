218 nrrsronsaum

Acrumnis, lassus dum noctu stertit, ad assem
Perdiderat ; posthoc vehemens lupus et sibi ct hosti
Iratus paritor, jejunis dentibus acer,

Praesidium regale loco dejecit, u aiunt,

Summe munito et multarum divite rerum.

Clarus ob id factum donis omatur honestis,
Accipit et bis dena super sestertia nummum.

Forte sub hoc tempus castellum evertere praetor
Nescio quod cupiens, hortari coepit eundem
Verbis quae timido quoque possent addere mentem:
“ I, bone, quo virtus tuate vocat, i pede fausto,
Grandia laturus meritorum praemia. Quid stas i”
Post haec ille catus, quantumvis mutiens: “ Ibit,
Ibit eo quovis qui zonam perdidit‚'' inquit.
Romae nutriri mihi contigit atque doceri

Iratus Graiis quantum nocuisset Achilles.
Adjecere bonae paullo plus artis Athenae,

Scilicet ut vellem curvo dignoscere rectum,

Atque inter silvas Academi quaerere verum.

Dura sed emovere loco me tempora grato,
civilisque rudem belli tulit aestus in arma

Caesaris Augusti non responsura lacertis.

Unde simul primunr me dimmere Philippi,

Decisis humilem pennis inopemque paterni

Et laris et fundi,paupcrtas impulit audax,

Ut versus facerem ; sed quod non desit habentem
Quae poterunt unquam satis expurgare cicutae,

Ni melius dormire putem quam scribere versus?
Singula de nobis anni praedantur euntes:

Eripuere jocos, venerem, convivia, ludum ;
Tendunt extorquere poemata ε quid faciam visi
Denique non omnes eadem mirantur amantque:
Carmine tu gaudes, hic delectatur iambis,

Ille Bioneis sermonibus et sale nigro.

Tres mihi convivae prope dissentire videntur,
Poscentes vario multum diversa pelato.

Quid dem ? uid non dcml renuis tu quod jubet alter3
Quod petis id saue est invisum acidumque dnobus.
Praeter caetera, mc sanaem pobmata censes
Scribere posse inter tot curas totque labores l

 

