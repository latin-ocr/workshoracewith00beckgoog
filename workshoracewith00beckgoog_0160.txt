 

LIB. 1. SAT. VI.

(Ut me collaudem) si ot vivo carus amicis3
Causa fuit pater his, qui macro pauper agello
Noluit in Flavi ludum me mittere, magni

Quo pueri maguis e centurionibus orti,

Laevo suspensi loculos tabulamque lacerto,

Ibant octonis referentes Idibus aera ; ·

Sed puerum est ausus Romam portare docendum
Artes quas doceat quivis eques atque senator
Semet prognatos. Vestem servosque sequentes,
In magno ut popu10‚ si quis vidisset, avita

Ex re praeberi sumptus mihi crederet illos.

Ipse mihi custos incorruptissimus omnes

Circum doctores aderat. Quid multa? Pudicam,
Qui primus virtutis honos, servavit ab omni

Non solum facto verum opprobrio quoque turpi3
N ec timuit sibi ne vitio quis verteret olim

Si praeco parvas aut, ut fuit ipse, coactor

⁷5

85

· Mercedes sequerer3 neque ego essem questus: at hoc nunc

Laus illi debetur et a me gratia major. .

N il me poeniteat sanum patris hujus, eoque

Non, ut magna dolo factum negat esse suo pars
Quod non ingenuos habeat clarosque parentes,

Sic me defendam. Longe mea discrepat istis'

Et vox et ratio: nam si natura juberet

A certis annis aevum remeare peractum

Atque alios legere ad fastum quoscunque parentes
Optaret sibi quisque, meis contentus honestos
Fascibus et sellis nollem mihi sumere, demens

J udicio volgi, sanus fortasse tu0‚ quod

Nollem onus haud unquam solitus portare molestum.
Nam mihi continuo major quaerenda foret res
Atque salutandi plures, ducendus et unus

Et comes alter uti ne solus rusve peregreve
Exirem; plures calones atque caballi

Pascendi, ducenda petorrita. Nunc mihi curto

Ire licet mulo vel si libet usque Tarentum,
Mantica cui lumbos onere ulceret atque eques armos:
Objiciet nemo sordes mihi quas tibi, Tilli, ‘
Cum Tiburte via praetorem quinque sequuntur

Te pueri lasanum portantes oenophorumque.

90

C

95

100

105

