 

ma 11. sar. 11. 15⁷

Tardius adveniens vitiatum commodius quam

Integrum edax dominus consumeret. Hos utinam inter
Heroas natum tellusme prima tulisset!

Das aliquid famae quae carmine gratior aurem

Occupet humanam: grandes rhombi patinaeque 95
Grande ferunt una cum damno dedecus; adde
Iratum-patruum, vicinos», te tibi iniquum,'

Et frustra mortis cupidum, cum deerit egenti

As laquei pretium. “ J ure,'' inquit, “ Transius istis

J urgatur verbis ; ego vectigalia magna - 100
,Divitiasque habeo tribus amplas regibus.” Ergo

Quod superat non est melius quo insumere poesis?

Cur eget indignus quisquam te divite? Quare

Templa ruunt antiqua deum? Cur, improbe, carae

Non aliquid patriae tanto emetiris acervo? · 1oe
Uni nimirum recte tibisemper erunt res.

Ο magnus posthac inimicis risus! Uterne

Ad casus dubios fidet sibi certius? Hic qui

Pluribus adsuerit mentem corpusque superbum,

An qui contentus parvo metuensque futuri uo
In paee ut sapiens aptarit idonea bello?

Quo magis his credas, puer hunc ego parvus Ofellam
Integris opibus novi non latius usum

Quam nunc accisis. Videas metato in agello

Cum pecore et gnatis fortem mercede colonum, ,ηε
“ Non ego,'’ narrantem, “ temere edi luce profesta
Quidquam praeter olus fumosae cum pede pernae.

Ac mihi seu longum post tempus venerat hospes,

Sive operum vacuo gratus conviva per imbrem

VicinuS‚ bene erat non piscibus urbe petitis, ιω
Sed pullo atque haed03 tum pensilis uva secundas

Et nux ornabat mensas cum duplice ficu.

Post hoc ludus erat culpa potare magistra,

Ac venerata Ceres ita culmo surgeret alto,

Explicuit vino contractae seria frontis. 125
Saeviat atque novos moveat Fortuna tumultus,

Quantum hinc imminuet? Quanto aut ego parcius aut voe,
Ο pueri, nituistis ut huc novus incola venit?

N am propriae telluris herum natura neque illum

Nec me nec quemqufin statuit: noe expulit ille ; ιω

