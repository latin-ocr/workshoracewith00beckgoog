eamme SAECULARE·

Fertilis fru'guru pecorisque Tellus
Spicea donet Cererem corona,
Nutriant fotus et aquae salubres
Et J ovis aurae.
Condito mitis placidusque telo
Supplices audi pueros, Apollo:
Siderum regina bicornis audi,
⁰ Luna, puellas.
Roma si vestrum est opus, Iliaeque
Litus Etruscum tenuere turmae, ’
J ussa pars mutare Lares et urbem
Sospite cursu,
Cui per ardentem sine fraude Trojem
Castus Aeneas patriae superstes
Liberum munivit iter, daturus
Plura relictis:
Di, probos mores docili juventae,
Di, senectuti placidae quietem,
Romulae genti date remque prolemque
Et decus omne!
Quaeque vos bubus veneratur albis
Clarus Anchisae Venerisque sanguis,
Impetret, bellante prior, jacentem
Lenis in hostem l
J am mari terraque manus potentes
Medus Albanasque timet secures,
J am Scythae responsa petunt, superbi
Nuper, ct Indi.
Jaru Fides et Pax et Honos Pudorque
Priscus et neglecta redire Virtus

Audet, apparetque beata pleno

Copia cornu.
Augur ct fulgente decorus arcu
Phoebus acceptusque novem Camenis,
Qui salutari levat arte fessos

Corporis artus,
Si Palatinas videt aequus arces
Remque Romanam Latiumque, felix
Alterum in lustrum meliusque semper
Prorogat aevum.

 

